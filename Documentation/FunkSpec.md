Funkcionális specifikáció
=========================

## Képernyő tervek
------------------------------
A program kinézetének célja, hogy azt a nosztalgia érzést váltsa ki az emberből, mintha újra gyerekként játszana a játékkal. Tehát egyszerű megjelenés, semmi extra gomb vagy kinézet, vagyis a minimalista megközelítés a cél. Megnyitáskor legyen valami háttérkép és zene, ami azonnal belemeríti a felhasználót a játék érzésébe. Játék elindítása, legjobb rekordok, valamint kilépést végrehajtó gombok legyenek a képernyő közepén elhelyezve. Egyéb beállítást ne nagyon lehessen módosítani. A High-Score menüben a legjobb 10 jelenjen csak meg, abból is a legjobb 3 arany, ezüst és bronz színnel és éremmel vagy serleggel legyen megjelenítve, ami megszokott más játékoknál is. Innen könnyen vissza lehet lépni a kezdőképernyőre, ahonnan el tudjuk indítani magát a játékot. 

A játék indítása után lehetőségünk van több pálya választására, hogy hol szeretnénk játszani. Ezen pályákat egy képpel illusztráljuk, hogy lássuk mire is számíthatunk, valamint magával a helyszín nevével. Miután kiválasztottunk egy pályát, a játék azonnal elindul a számlálóval együtt. Ekkor a képernyő különböző pontjain megjelennek az ellenségek, akiket le kell lőni. Sikeres találat esetén a képernyő másik pontján megjelenik egy újabb célpont, és ez a játék végéig így folytatódik. A játék végén láthatjuk a mi időnket, valamint a High-Score táblát is. Erről a képernyőről újra lehet kezdeni a játékot vagy ki lehet lépni.

## Forgatókönyvek
------------------------------
A felhasználó unaloműzés szempontjából elindítja a játékot. Indulás után megjelenik előtte a program ablaka, ahol a főmenü üdvözli őt. A menü háttere és a háttérzene azonnal jó kedvbe hozza őt. Megnézi, hogy milyen rekordokat sikerült eddig elérnie a High-Score gombra kattintva. Látja, hogy még a legelső helyen lévő időt is nagyon könnyen le tudja győzni. Azonnal visszamegy a főmenübe és a Játék elindítása gombra kattint. Ezután kiválasztja az első pályát, mivel az a kedvence. Amint rákattintott el is kezdődött a játék.

Az első célpont azonnal megjelenik a képernyő közepén, viszont azt csak a lábán találja el, így csak 1 pontot kapott érte. A találat után azonnal megjelent most éppen a bal-felső sarokban, aminek szerencsére a fejét találta el, ami már 3 pontot is ér, viszont a további találatok nem olyan sikeresek. Mivel ez még az első játéka a mai nap, ezért sokáig tart, mire sikerül egy-egy célpontot eltalálnia. Egyre idegesebb, mert mindig mellé talál, de végül elérte a 100 pontot, viszont ez még a top 10-ben se volt benne. Dühében újrakezdi ugyanazt a pályát, és bár most jobban teljesít, ő még mindig nem elégedett.

Visszamegy a kezdőképernyőre és egy újabb játékba kezd, viszont most a másik pályát választja. Régen játszott már ezen a pályán, viszont máris jobban teljesít, mint korábban. Nagyon hamar el is érte a 100 pontot, ezzel a rekorddal az első helyre került, aminek nagyon is örül, így egy újabb próbát tesz, amivel egy újabb rekordot dönt, újra legyőzte az első helyen lévő időt. Mára nagy örömmel a kilépés gombbal ki is lép a játékból.
